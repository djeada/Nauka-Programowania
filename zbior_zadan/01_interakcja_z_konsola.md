## Interakcja z konsolą

### Zad 1. (★☆☆)

Tytuł: Wypisywanie na standardowe wyjście.

Treść zadania: Napisz program, który wypisze dowolny ciąg znaków na standardowe wyjście.

Dane wejściowe: Brak.

Dane wyjściowe: Komunikat.

Przykład:

Program może wypisać twoje inicjały lub komunikat "Witaj świecie!".

### Zad 2. (★☆☆)

Tytuł: Zamiana kolejności liczb.

Treść zadania: Napisz program, który pobierze od użytkownika dwie liczby naturalne i wypisze je w odwróconej kolejności.

Dane wejściowe: Dwie liczby naturalne.

Dane wyjściowe: Dwie liczby naturalne.

Przykład:

Jeśli użytkownik poda liczby -7 oraz 4, program powinien wypisać liczby: 4 i -7.

### Zad 3. (★☆☆)

Tytuł: Rysowanie kształtów za pomocą znaków.

Treść zadania: Napisz program, który wypisze na standardowe wyjście ciągi znaków tworzące kwadrat, trójkąt oraz romb z jedynek. Pamiętaj o dodawaniu odpowiednich spacji i przejściach do nowej linii.

Przykłady:

Kwadrat:
xx
xx

Trójkąt:
1
22
333

Romb z jedynek:
1
111
11111
111
1

Dane wejściowe: Brak.

Dane wyjściowe: Komunikat.

### Zad 4. (★☆☆)

Tytuł: Obliczanie wyników operacji arytmetycznych.

Treść zadania: Napisz program, który pobierze od użytkownika dwie liczby naturalne i wypisze wyniki następujących operacji arytmetycznych:

a) suma tych liczb

b) różnica pierwszej i drugiej liczby

c) iloczyn tych liczb

d) iloraz pierwszej liczby przez drugą

e) reszta z dzielenia pierwszej liczby przez drugą

f) pierwsza liczba podniesiona do potęgi równej drugiej liczbie

Dane wejściowe: Dwie liczby naturalne dla wszystkich podpunktów.

Dane wyjściowe: Liczba naturalna dla wszystkich podpunktów.

Przykład:

* Jeśli użytkownik poda liczby 9 oraz 1, program powinien wypisać liczby: 10, 1, 9, 9, 0, 9.
* Jeśli użytkownik poda liczby 3 oraz 2, program powinien wypisać liczby: 5, 1, 6, 1, 1, 9.

### Zad 5. (★☆☆)

Tytuł: Obliczanie wartości funkcji w danym punkcie.

Treść zadania: Napisz program, który będzie obliczać wartość funkcji w danym punkcie zgodnie z następującymi instrukcjami:

a) Otrzymujesz współrzędną $x$. Wyznacz wartość funkcji $y = 3x + 10$ w tym punkcie.

b) Pobierz współczynniki $a$, $b$ oraz punkt $x$. Wyznacz wartość funkcji $y = ax + b$ w tym punkcie.

c) Otrzymujesz współrzędną $x$. Wyznacz wartość funkcji $y = x^3 + 22 - 20$ w tym punkcie.

d) Pobierz współczynniki $a$, $b$, $c$, $d$, $m$, $n$ oraz punkt $x$. Wyznacz wartość funkcji $y = ax^m + bx^n + c - a$ w tym punkcie.

e) Otrzymujesz współrzędną $x$. Wyznacz wartość funkcji $y = sin^3(x) \cdot cos^2(x) + e^(x^2) + log(x^3 + 2x^2 - x - 3)$ w tym punkcie.

Dane wejściowe:

* Liczba naturalna dla punktów 1, 3 i 5.
* Trzy liczby naturalne dla punktu 2.
* Sześć liczb naturalnych dla punktu 4.

Dane wyjściowe:

* Liczba naturalna dla punktów 1, 2, 3 i 4.
* Liczba zmiennoprzecinkowa dla punktu 5.

Przykład:

a) Jeśli otrzymasz współrzędną $x = 3$, program powinien wypisać liczbę 19.

b) Jeśli pobierzesz liczby 1, 2 i 3, program powinien wypisać liczbę 5.

c) Jeśli otrzymasz współrzędną $x = 5$, program powinien wypisać liczbę 155.

d) Jeśli pobierzesz liczby 1, 1, 1, 1, 1 i 1, program powinien wypisać liczbę 2.
 
e) Jeśli otrzymasz współrzędną $x = 2$, program powinien wypisać liczbę 57.179.

### Zad 6. (★☆☆)

Tytuł: Konwersja jednostek.

Treść zadania: Napisz program, który będzie konwertować jednostki zgodnie z następującymi instrukcjami:

a) Pobierz wielkość w kilogramach i wypisz, ile gramów odpowiada.

b) Pobierz wielkość w calach i wypisz, ile centymetrów odpowiada.

c) Pobierz liczbę sekund i przelicz na godziny.

d) Pobierz liczbę w euro i wypisz, ile złotówek odpowiada.
 
e) Pobierz miarę kąta w stopniach i wypisz, ile radianów odpowiada.

f) Pobierz temperaturę w stopniach Fahrenheita i wypisz ile stopni Celsjusza oraz ile stopni Kelvina odpowiada.

Dane wejściowe: Liczba naturalna we wszystkich podpunktach.

Dane wyjściowe:

* Liczba naturalna dla podpunktów 1 i 3.
* Liczba zmiennoprzecinkowa dla pozostałych podpunktów.

Przykład:

a) Dla pobranej liczby: 2, powinna zostać wypisana liczba: 2000.

b) Dla pobranej liczby: 12, powinna zostać wypisana liczba: 4.724.

c) Dla pobranej liczby: 3600, powinna zostać wypisana liczba: 1.

d) Dla pobranej liczby: 4, powinna zostać wypisana liczba: 17.6.

e) Dla pobranej liczby: 120, powinna zostać wypisana liczba:  2.094.

f) Dla pobranej liczby: 100, powinny zostać wypisane liczby: 37.777 i -235.222.


### Zad 7. (★☆☆)

Tytuł: Pole powierzchni i objętość figur geometrycznych.

Treść zadania: Napisz program, który będzie obliczał pola powierzchni i objętości figur geometrycznych zgodnie z następującymi instrukcjami:

a) Pobierz długości podstawy i wysokości trójkąta i wypisz jego pole.

b) Pobierz długości boków prostokąta i wypisz jego pole.

c) Pobierz długości przekątnych rombu i wypisz jego pole.

d) Pobierz promień kuli i wypisz jej objętość.

e) Pobierz promień podstawy i wysokość stożka i wypisz jego objętość.

f) Pobierz długość, szerokość i wysokość graniastosłupa i wypisz jego objętość.

Jednostki są dowolne.

Dane wejściowe:

* Dwie liczby naturalne dla podpunktów a, b i c.
* Liczba naturalna dla podpunktu d.
* Dwie liczby naturalne dla podpunktu e.
* Trzy liczby naturalne dla podpunktu f.

Dane wyjściowe: Liczba naturalna dla wszystkich podpunktów.

Przykład:

a) Dla pobranych liczb: 5 i 2, powinna zostać wypisana liczba: 5.

b) Dla pobranych liczb: 3 i 3, powinna zostać wypisana liczba: 4.

c) Dla pobranych liczb: 2 i 4, powinna zostać wypisana liczba: 1.

d) Dla pobranej liczby: 2, powinna zostać wypisana liczba: 33.493.

e) Dla pobranych liczb: 3 i 2, powinna zostać wypisana liczba: 18.84.

f) Dla pobranych liczb: 2, 2 i 2, powinny zostać wypisana liczba: 8.

### Zad 8. (★☆☆)

Tytuł: Obliczenie ceny podłogi.

Treść: Otrzymasz cenę pojedynczej płytki, wymiary płytki w postaci kwadratu oraz wymiary podłogi w postaci prostokąta. Oblicz, ile kosztować będzie podłoga o podanych wymiarach.

Jednostki są umowne.

Dane wejściowe: Cztery liczby naturalne: cena płytki, długość boku płytki, długość podłogi oraz szerokość podłogi.

Dane wyjściowe: Liczba naturalna oznaczająca cenę podłogi.

Przykład:

Dla pobranych liczb: 2 (cena płytki), 3 (długość boku płytki), 20 (długość podłogi) oraz 40 (szerokość podłogi), powinna zostać wypisana liczba: 196.

### Zad 9. (★☆☆)

Tytuł: Kalkulator kredytowy

Treść: Pobierz roczną stopę procentową, liczbę lat na spłacenie kredytu oraz wysokość udzielonego kredytu. Oblicz miesięczną ratę oraz całkowity koszt kredytu.

Dane wejściowe: Trzy liczby naturalne.

Dane wyjściowe: Dwie liczby naturalne.

Przykład:

Dla pobranych liczb: 3.5 (roczna stopa procentowa), 8 (liczba lat) oraz 12000 (wysokość kredytu), powinny zostać wypisane liczby 143.5 (miesięczna rata) oraz 13776 (całkowity koszt kredytu). Waluta jest umowna.
